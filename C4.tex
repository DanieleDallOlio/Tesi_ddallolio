\chapter{Conclusioni}
Il lavoro effettuato durante lo svolgimento di questa tesi ha lo scopo di esplorare la possibilità di sostituire i nodi di calcolo tradizionalmente usati per calcoli ad alta performance, con server a basso consumo energetico.
Questo è motivato dalla possibilità di avere a parità di spesa una maggior potenza di calcolo grazie al minor costo per unità dei server low power, a fronte di una capacità di calcolo comparabile.
Per testare questi nodi di calcolo è stata sfruttata una pipeline di calcolo bionformatico, che ha requisiti molto elevati in termini di potenza di calcolo, di occupazione di memoria e di spazio d'archiviazione.

Questa pipeline è stata testata su quattro nodi dai requisiti di potenza progressivamente più elevati, partendo da una macchina a consumi molto ridotti (6W per n3700) fino ad un nodo di calcolo tradizionale (180W per bio8).
Le analisi delle simulazioni effettuate, riportate nel capitolo \ref{cap:3}, hanno approfondito il tempo di esecuzione e la quantità di memoria occupata per ciascuna operazione svolta nella pipeline.
Questi due parametri sono fondamentali per la progettazione dei cluster di calcolo in quanto determinano la dimensione minima necessaria dei nodi.

L'analisi dei tempi di esecuzione mostra come vi siano due gruppi di nodi di calcolo distinguibili in base all'architettura del processore.
I due nodi a potenza più ridotta (n3700 e avoton) hanno dei tempi d'esecuzione generalmente doppi rispetto a quelli a potenza più elevata.
Il terzo nodo(xeond), sempre low power, ha dei tempi di esecuzione confrontabili con il nodo di calcolo tradizionale(bio8) a fronte di un consumo energetico di circa un terzo e di un costo dieci volte inferiore.

L'analisi della memoria occupata dalle varie regole mostra due diversi comportamenti.
In un caso, si ha una saturazione a una quantità di memoria occupata fissata che varia poco tra i diversi nodi.
Nell'altro caso le regole si adattano dinamicamente alla quantità di memoria libera disponibile.
In entrambi i casi la memoria occupata dalle singole regole è sempre stata inferiore alla memoria disponibile a tutti i nodi, al massimo occupandone 5\,GB a fronte di una memoria complessiva di 8\,GB.

In luce di questi risultati questa pipeline di calcolo bioinformatico sembra essere realisticamente eseguibile anche su nodi a bassa potenza.
Questo, combinato con la possibilità di suddividere il calcolo in maniera \textit{embarassingly parallel} rende i nodi di calcolo low power un'alternativa possibile a quelli tradizionali. 

Il percorso di studio futuro avrà come primo step il completamento della pipeline di GATK-LOD\ped{n} con l'inserimento dei passaggi di riallineamento Indel, di chiamata alle varianti e con l'implementazione del classificatore LOD\ped{n} di MuTect.
Una volta completata la struttura della pipeline, saranno svolte nuove simulazioni per confermare i risultati ottenuti in precedenza.
Questa fase rimane necessaria pur avendo considerato in questa tesi la parte della pipeline che richiede più potenza di calcolo.

In seguito saranno ripetute le simulazioni sui nodi sfruttando il multicore, visto che tutti gli step del procedimento sono stati trattati con un solo core.

Infine, le analisi verranno svolte, dopo un'opportuna progettazione, sui cluster low power per verificare definitivamente che l'utilizzo alternato di nodi a basso consumo energetico è effettivamente performante almeno quanto una macchina tradizionale, a fronte di un consumo energetico e di un costo nettamente inferiori.

L'esito positivo della ricerca consentirebbe agli enti accademici e ospedialieri di adottare una tecnologia più accessibile, meno costosa e soprattutto più veloce, che sostenga la ricerca in medicina e in biologia.


